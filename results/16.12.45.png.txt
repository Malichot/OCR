"x"
"1" "|
}
184, CORRESPONDANCE DE CHARLES VII
|!
163 — MONS’ DE BEAUJEU |
Angers, jeudi 17 juillet.
A MON COUSIN MONS\" DE LA TRIMOILLE.
Mon cousin, je me recommande bien fort a vous. Jay receu
voz lectres et veu ce que avez escript au Roy, qui vous y fait
bien ample responce comme pourrez veoir. Et au regart de
Tarmée des Bretons qui est a Combort, qui se ventent de vous
venir combatre, mon cousin , soiez seur que le Roy vous pour-
verra si bien de tout ce que demandez que par deffault de ce il
n’en viendra aucun inconvenient; et dés a ‘present l’on fait la
plus grant diligence de vous envoyer ce qui vous est plus neces-
saire, ainsi que l’escripvez , que faire se puct.
Aussi je vous prie que de vostre cousté vous pourvoyez si bien
a tout ce que verrez qui vous sera besoing et faictes faire si bor
guet et escouctes que ne puissiez estre surprins , ainsi que je scay
que le saurez. bien faire; et au surplus de heure a autre adver-
tissez le Roy de ce qui vous surviendra , affin de tousjours vous
secourir et aider en ce qui sera possible. Et a Dieu , mon cousin,
qui vous doint ce que plus desirez.
Escript a Angiers le xvy™* jour de juillet.
Vostre cousin ,
PIERRE
"
