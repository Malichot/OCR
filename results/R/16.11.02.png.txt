"x"
"1" "142 CORRESPONDANCE DE CHARLES VIII

fournist d'argent pour defendre cestuy cy, et si les roys Charles
et Loys eussent esté serviz et mené leurs guerres et les affaires
quilz ont euz a telz fraiz, ilz n’eurent jamais argent de leur
royaume qui y eust sceu fournir. Et ne faictes nulle doubte que
ceste matiere tiengne a autre chose si non a ceulx qui les condui-
sent ; et si la chose dure, il sera besoing que le Roy y pourvoye
par autre moyen, ou que son affaire alast trés mal, car la chose
est bien estrange que ses predecesseurs aient esté serviz de ces
gens cy sans paiement et que le Roy qui est aujourduy ne le
puisse estre de paier les siens avant le service.

Je vous en escripz voulentiers ceste lectre, afin que vous
entendez les choses ainsi qu’elles se doivent entendre, et n’y a
homme qui les puisse soustenir au contraire raisonnablement ;
et si le Roy faisoit ce dont il seroit conseillé touchant les cappi-
taines qui ont laissé aler leur francarchiers , il leur donneroit a
congnoistre par effect qu’il n’est pas si despourveu de serviteurs
qui n’en trouvast dautres qui feroient mieulx leur office qui ne
font.

Et en tant que touche le reffus que vous dites qui a esté fait de
ne faire nul paiement a ceulx qui ont esté blecez devant ledit
Chasteaubriant, j’en ay fait savoir aux commissaires et aux
clercs qui en ont fait les monstres , pour savoir comme ilz en ont
fait. Ilz m’ont respondu que d’iceulx qu’ilz ont trouvé blecez par
les logiz et malades en l’ost ilz les ont tous payez , et ne s’en est
faillu ung ; mais que aucuns des cappitaines leurs vouloient faire
paier ceulx qu’ilz disoient qui s’en estoient alez blecez en leurs
maisons, et en prendre largent pour leur envoyer ainsi qu’ilz
disoient ; a quoy leur fut respondu : « puis qu’ilz n’estoient pre-

. » sens pour recevoir leur argent, ilz ne le bailleroient point,
» doubtans que ledit argent n’allast pas jusque 1a, » qui est chose
aisée a croire, « mais quant ilz retourneront en lost on les fera
» paier. » Et teles demandes sont assez congnoissables a quelz fins
elles sont faictes.

Mon cousin, je veulx bien que vous monstrez mes lectres aux
cappitaines et A ot vous vouldrez , car je ne vous escripz chose
que je ne conseille au Roy, quant il viendra en mon endroit ,
quil ne le face en ceste facon; et 14 of vous estes y a des
"
