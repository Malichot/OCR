"x"
"1" "149 — MONS’ DE BEAUJEU
Angers, vendredi 4 juillet.
’ .
A MON COUSIN, MONS\" DE LA TRIMOULLE.

Mon cousin, mon cousin mons\" de Laval a remonstré au Roy
qu'il a esté adverty que, au partement de son armée pour tirer
plus avant, vous et les cappitaines qui sont par deca estes delibe-
rez de mectre le feu és faulxbourgs de sa ville de Vitré, et que
ladicte armée fait de grans maulx et foulles a ses subgetz des terres
et seigneuries qu'il a par dela, dont le Roy se donne merveilles
actendu qu’il vous en a autresfois escript. Et pour ce que je scay
que pour riens ne vouldroit souffrir dommaige estre fait a mon-
dit cousin de Laval ne a sesditz subgetz, je vous pry de ma part
que, en ensuivant ce que ledit seigneur vous escript, vous ne
vueillez faire demolir ne abatre lesditz faulxbourgs de Victré,
semblablement Chastillon ne autres places appartenans a mondit
cousin de Laval, ne aucunement molester ne travailler ses
hommes et subgetz demourans en sesdictes terres et seigneuries
et aussi ne souffrir qu’ilz soient prins prisonniers; et vous me
ferez ung bien grant plaisir, car je desire les faiz et affaires de
mondit cousin de Laval estre favorablement traictez. Et a Dieu, .
Moh cousin, qui vous ait en sa saincte garde.

Escript a * : *En blanc,

Vostre cousin ,
PIERRE
"
