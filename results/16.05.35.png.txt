"x"
"1" "98 CORRESPONDANCE DE CHARLES VIII
81 — MADAME DE BEAUJEU
Chinon , jeudi 15 mai.
A MON COUSIN MONS\" DE LA TREMOILLE.

Mon cousin, a ceste heure le Roy a receu voz lectres com-
ment vous estes arrivez devant Ancenys; Dieu vous y doint
aussi bien besongner comme a Chasteaubryant. Je me suis si
trés mal acquictée de vous escripre depuis que je suis revenue ,
maiz on depesche tousjours les postes a si grant haste, de peur
que aiez faulte de quelque chose [que] je n’ay pas bien eu loysir
dy pourveoir; maiz ne laissez pas a tousjours [me] advertir de
voz bonnes nouvelles. J’ay envoyé querir le bon sirugien d’Au-
vergne qui demeure a Louzon et incontinant le vous envoieray ;
et aussi m* Jehan Desmons, sirurgien de Chastellerault, sera
samedi en ceste ville , que je vous envoieray pareillement , car il
me semble que c’est la chose de quoy vous avez le plus a faire
au mestier que vous menez. .

Les ambassadeurs du duc qui vindrent derrenierement seront

demain a disner en ceste ville; et viennent querir saufconduit
pour le prince, Dunoys et Comminge, ou lequel qu’il plaira au
Roy. Ilz font bonne myne, je ne scay quel en sera I’effet. De
“leur depesche serez advertiz ; maiz ung bien y a que cependant
le Roy ne lerra point a faire ses besongnes, si Dieu plaist. Je
croy que Ie principal de leur venue estoit pour destourber ce
siege , car ilz parlent de quelque treve. Mon cousin , je prye a
Dieu qui vous doint ce que desirez.

Escript a Chinon le xv de may, a troys heures aprés midi.

, Vostre cousine ,
ANNE DE FRANCE
"
